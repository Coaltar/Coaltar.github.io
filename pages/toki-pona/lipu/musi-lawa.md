---
title: musi lawa
author: gregdan3
date: 2022-09-18T00:00:00.000Z
---
# musi lawa

<!-- -->

## sona lawa

sina musi pi nanpa open lon tenpo suno wan la o kepeken lawa ni.

musi kama la jan pini o pana e lawa sin!

lawa o kama sin tan ni: tenpo suno li pini.

#### jan lawa

musi pi lawa wawa la o jo e lipu pi mute ni: mute mute luka luka tu.

sina jan lawa pi musi ni la o toki e ni tawa jan musi: **lawa la mi ken toki e ni taso.**

---

#### open musi

jan ale li jo e lipu ona la o sinpin e lipu lon ma pana, o toki e ni: musi lawa li open.

- o pana e lipu luka tu tawa jan ale.
- jan li ken ala pilin e lipu **ona** lon tenpo pi musi ala.
  - ona li ken pilin e lipu pi jan ante, a a a.
- sina la o toki e ni: musi lawa li open.

#### lon musi

- jan li pakala la jan wan o pana e lipu tawa ona.

- musi li open la jan ale o jo e lipu ona.
- o toki ala lon tenpo musi.
-

#### pini musi

- jan pini o toki e ni: musi lawa li pini.
  - ona li toki ala e ni la ona li pakala!





